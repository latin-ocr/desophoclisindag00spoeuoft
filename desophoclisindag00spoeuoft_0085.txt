...69-

tradita omnia fere in incerto reliquisse. Prorsus igitur Pearsonio
adstipulor, ubi scribit (ed. pag. 231): „nothing is discernible
with regard to the scenery of the Ichneutae which either
supports or tells against the hypothesis of an early date.”
VII. Quod ad linguam denique pertinet, qua Sophocles in
Indagatorum fragmentis usus est, iam statim cum fabulam
legi, conspicere mihi videbar complura et vocabula et dicendi

· formulas, quae, quamvis rariores, tamen non solum apud

 

tragicos sed praecipue apud Aristophanem hic illic invenie-
bantur. Quae omnia postea quam accuratissime excerpsi,
hanc tamen mihi imponens legem, ut ea tantummodo seli-
gerem, quae alibi vel apud Sophoclem ipsum, .vel apud
Aeschylum Euripidem Aristophanem rarissime legerentur,
exciperem autem ea, quae, utpote omnis poeticae linguae
communia, sine ullo discrimine apud omnes scenicos scriptores
saepius occurrerent. Quid autem in animo habebam? Ad-
monitus studiis istis Platonicis, stetistica 1) quae dicuntur,
quibus — nec sine 111010 sane— viri docti ordinem dialogorum
statuere conati sunt, admonitus et Marquarti analysi, quam
„zur Sprache des Kyklops.'’ composuit (1.1. Cap. ΙΙ), quae
omnia clare nobis demonstrant non solum unum eundemque
scriptorem variis suae vitae temporibus suum sibi stilum
modumque dicendi habere, sed etiam varios eiusdem aetatis
artifices permultis vocabulis formulisque uti solere, quae
simul omnes prae ceteris in deliciis habeant ita, ut eodem
vocabulo rariore diversis locis bis terve reperto, veridissimile
non sit locos, ubi hoc vocabulum legatur, eodem fere tem-
pore compositos esse, —- hoc igitur mente tenens sperabam
et nunc fortasse nobis simili comparatione instituta indicium
quodcumque temporis, quo scripta sit fabula, oblatum iri.
Eiusmodi esse indicem per 80 satis infirmum minime me
fugiebat, sed tamen —-- ut in iudiciis testi vel maxime suspecto
fidem habeas, si testimonium eius a ceteris testibus non
abhorreat -- sic et ego eiusmodi tabellae indicium sperabam

 

¹) „Sprachstatistik” cf. quae de tota hac methodo eiusque sectatoribus
docte dilucideque disputavit amicus meus W. E. J. Kuiper in libro suo
„de Lysidis dialogi origine, tempore, consilio.’‘ (Zwollae 1909.)

