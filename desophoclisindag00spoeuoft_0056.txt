-40—

verbum quidcumque sit substituendum, an potius coll. 255
ζεῦγμα adesse verisimile sit, diiudicare non audeo.

255. Sileno lyrae sonus minime placet, itaque et ipsum
lyrae cantorem horrisono illo instrumento delectari posse non
credens amaro risu rogat: „Et quisnam est mortalium, qui
eiusmodi sono ad imas usque medullas percutiatur?'' Passim
igitur sensu διαχαράσσεται adhibitum esse censeo l).

256—282. Risit, opinor, Cyllene fictas Sileni blanditias
grandesque titulos, sed ridens quidquid adhuc irae supererat,
deposuit et libenter arripit occasionem disserendi de infantulo,
deo quidem adultero et furtivo amore nato, at ..... suo alumno,
quod iure gloriatur VS. 266 τοῦτον δὲ χερσὶ ταῖσ ἐμαῖσ ἓγὼ τρέφω.
Etenim verae est nutricis summis laudibus pupulum ornare,
cum praesertim infans ille tantopere ceteris praestet. Itaque
non miramur, immo quam maxime gaudemus, cum audimus
Cyllenam dulci loquacitate Satyris enarrantem, quanta cura
noctes diesque delicias suas foveat, quam accurate cibum
potionemque aliaque omnia provideat, idque non frustra, nam
mirum, quantum nunc ceteros suae aetatis infantulos omnibus
rebus superet. Cum hac nutricis persona cf. Aeschyl. Choeph.
755 sqq. οὐ γάρ τι φωνεῖ παῖσ ἔτ’ ὢν ἓν σπαργάνοισ, Ι εἰ λιμὸσ ἢ
δίψ’ εἴ τισ ἢ λιψουρία ᾗ ’ἐχει- neque aliena videntur Ar. Nub.
1380 sqq., Hom. Ι 485, Χ 500.

259. Iovem quam maxime curavisse, ne furta sua essent
„in toto notissima fabula coelo’' (Ov. Met. IV. 189), non est,
quod miremur; causam igitur non video, cur cum Vollgraffio
sic potius distinguas:

καὶ γὰρ κέκρυπται τοῦργον, ἓν θεῶν ἓδραισ

ζἨροω) ὅπωσ μὴ πύστισ ἵξεται λόγου.

Cf. Hymn. Mero. VS. 8 λήθων ἀθανάτουσ τε &foto θνητούσ
τ’ ἀνθρώπουσ.

1) Eodem fere modo Vollgraffius: „risus captandi causa κατ’ ἀντίφρασιν
pro τέρπεται positum est.’' et Wilamowitzius vertens: „sie geht durch Μυῒ
und Bein.'' Sond. 5².

 

