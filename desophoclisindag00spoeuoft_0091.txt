 

-75-

Sophocleum, inter se comparandi, quod mirari non debemus,
nam facile credimus omnes omnium poetarum Silenos - ut
etiam Satyros — certa quaedam communia habuisse nec
poetas hanc materiem ad libidinem suam tractavisse, sed
Silenos suos eiusmodi artibus ornavisse‚ quibus semper quam-
vis decantatis spectatorum plausus moveretur. Apud utrumque
igitur videmus Silenum suas res gestas laudibus efferentem3
Euripides autem πλατὺν γέλωτα magis spectans Silenum γελωτο-
’ποιόν nobis depinxit, qui statim ab initio iactatione satis
inepta, quam ne ipsum quidem credere apparet 1), auditorum
cachinnos commovere studuit; Sophocles contra Silenum paulo
urbaniorem et a nimia arrogantia liberum, quae revere per-
petraverit, nobis suo tempore narrantem ante oculos ponit
atque hominem quam stultam et ridiculam hominis imaginem
ostendere mavult 2).

Et hic Silenum Satyrosque servos 3) esse apparet, quae
similitudo clarius etiam indicat, quantopere fabulae inter se
discrepent. Etenim apud Sophoclem Silenus servus quidem
est, sed numquam servilis, apud Euripidem hoc prologo ex-
cepto nusquam non ostentat animum quam maxime illibera-
lem et spurcum, apud quem quicquam honesti probique
frustra requiras.

Praeterea extra prologum tertium quoddam invenimus,
quod ansam nobis det ad comparationem instituendam. Ulixes
enim rogat Silenum (vs. 134), ut ex copia cibariorum aliquid
sibi dare velit, cui statim respondet Silenus (vs. 138):

σὺ δ’ ἀντιδώσεισ, ἐίπὲ μοι, χρυσὸν πόσον,-
qui versus cum Ind. vs, 45 sqq. 4) quam maxime congruit.
Eundem auri amorem Ind. vs. 156 animadverti supra annotavi.
Sed Euripides satis sibi non duxit Silenum suum, ut apud
Sophoclem, auri quodam amore affectum esse, at etiam vini
cupiditate flagrantem nobis eum depinxit. Sic nummorum

¹) Lepidior sane est iocus Aristophanis, qui (Ran. 51) non ipsum Diony-
sum, sed Xanthian servum, domini fabulas audientem, ad spectatores
verba: ,,κᾶιτ’ ἔγωγ’ ἑξηγρόμην.” clamantem inducit.

²) Of. Ind. vss. 148 sqq. et Cyclop. vss. 2 sqq.

³ Cycl. 24.

⁵) Legantur, quae scripsi pag. 10.

