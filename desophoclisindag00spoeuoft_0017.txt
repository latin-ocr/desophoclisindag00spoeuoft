Prooemium.

 

Miseras Indagatorum reliquias, pium quas nobis Aegypti
solum ante decem fere annos reddidit, si quis obiter inspexerit
vel raptim uno tenore perlegerit, nonnulla quidem satis venusta
atque haud iniucunda inesse existimabit, sed totum opus eo
praesertim, quo est repertum statu et versuum paucitate, non
esse eiusmodi, ut egregium historiae litterariae monumentum,
clarum artis Sophocleae documentum, magnum denique litte-
rarum Graecarum lucrum sit iudicandum haud dubie decla-
rabit. Itaque non miramur, quodammodo etiam intellegimus
exstitisse viros, eosque studiorum nostrorum minime imperitos,
qui Cyclopem Euripideum et Indagatores Sophocleos uno
eodemque complexi iudicio Atheniensibus fortasse cum spec-
tarent talia placuisse iudicarent, sibi autem hodie legentibus
eiusmodi iocos rusticos atque Sophoclis Euripidisque ingenio
prorsus indignos displicere fastidiose contenderent.

Attamen si fragmenta iterum atque iterum perlegens penitus
ea cognoveris peritorumque interpretatorum adiumento sub-
nixus verborum obscuritatem paulatim discuti, corruptelarum
difficultatem diminui si sentias, ita ut lumen et umbra suum
sibi locum occupantes spectaculum distinguere videantur, fieri
non poterit, quin magno huius opusculi amore imbuarisÍ¾
etenim et purae linguae lepor iucundus et personarum morum-
que festiva imago, totius denique compositionis decora sim-
plicitas Sophoclem nobis exhibent sui similem sese praebentem
artemque suam vel in satyris a nimia comoediarum scurrili-
tate defendentem.

Haec iam compluribus aliis visa esse studia nos docent tot

