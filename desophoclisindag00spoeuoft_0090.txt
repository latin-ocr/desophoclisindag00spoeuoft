—‘74—

civium enim Silenum increpari iam supra monui 1). Neque
Wilamowitzio adstipulari possum, quem nimis demonstratum
ivisse censeo, cum nostrum locum quasi ansam prehendens totam
illam de tragoediae origine quaestionem revolveret. Nam omnia,
quae verissima sane et suo ingenio dignissima disseruit, ad
tragoediae originem permulta, nihil fere ad Indagatores affe-
runt 2). Haec igitur, gravissima quidem, sed a nostro proposito
satis longe distantia, missa faciamus.

Sed ad artem mentemque Sophoclis Euripidisque melius
perspiciendam, ad satyrorum genus, fabula a. Cyclope plane
diversa nunc illustratum, melius cognoscendum, comparationem
inter Cyclopem et Indagatores institutam multum adiuvare
mihi persuasum habeo, ut in sequentibus demonstrare conabor.

Initium faciam ab iis personis, quae omnibus in satyris
praecipuas egerunt partes, quibus igitur poetas maximam·
dedisse operam verisimile est, Satyros aio et Silenum. Quod

ad Sophoclis Silenum attinet, drumart, quam primo capite . . ¹

dedi, hoc spero me probavisse Sophoclem nobis virum depin-
xisse alacrem, urbanum, qui modica avaritia affectus, -—- eui
vitio facile ignoscimus, — lepida deinde superbia Satyros,
socios suos, despiciens atque excitans, mox etiam Cyllenam
ludibrio habenS, semper nos delectet, numquam nos offendat.

Sed nunc ad Euripidem transeamus. Initio Cyclopis Silenus
Sophoclei Apollinis fungitur vice et prologo docet spectatores,
quae scitu sunt necessaria. Haec tamen omnia non simplici
sermone nobis enarrantur, at dictione prorsus tragica decla-
mantur, qua cum forma et Silenum et res ab eo expositas
parum congruere quivis intellegit3 itaque, quamquam lepidi
aliquid in prologo inesse haud negem, sactum est, ut Silenus,
qualis hoc loco ab Euripide inducitur, nec Sileno illi, cuius
mores a Sophocle tam facete sunt descripti nec Sileno, qualem
cetera in fabula Euripides nobis profert, similis videatur, at verba
eius heroi potius errores suos epico carmine referenti conveniant.

Sunt autem hocce in prologo nonnulla, quae aptissimam
nobis praebent occasionem duos Silenos, Euripideum et

¹) Cf. pag. 59.
²) Sonderabdruck. pag. 16—28.

 

