..76-

amator festivissimus potator est factus obscenissimus. Cf.
e. g. Cyclop. 163—175.

Cum Cyclops scenam intravit, SilenuS, pavidissimus factus,
iucundo, at etiam improbo mendacio culpam suam ad Ulixem
eiusque comites temere transfert (chl. 233—2413 262 sqq.).
Sub finem denique (540 sqq.) eum potissimum electum esse,
qui Cyclopi pocula praebeat, non est mirandum, nam ebriosum
esse Silenum iam satis superque videramus, Haec fere sunt,
quae a Sileno Euripideo in scena aguntur, quae omnia si
paucis verbis complector, sic concludo: Euripidem, cum Silenum
more satyrorum in fabulam suam introduceret, hoc praecipue
egisse, ut scurramr perridiculum nobis fingeret, malis stultisque

vitiis nimis praeditum, qui spurcis ineptiis nautis cauponi--

busque gratissimus cachinnis theatrum complere potuerit3
eruditiores autem quin illum, quem apud Sophoclem vidimus
Silenum, magis fortasse riserint, minus profecto fastidiverint,
equidem non dubito. .

Indagatores esse fabulam satyrorum nomine quam maxime
dignam, ubi principes partes agantur a Satyris, ubi Satyri
gestibus actionibus saltationibus omnium spectatorum animos
ad se attrahant, nemo, opinor, infitiabitur. Vivunt hercle illi
Satyri ingenio inculti et expertes omnis humanitatis, temere
quidquid eis in mentem venit et dicentes et facientes Optime
profecto Sophocli successit, quod sibi proposuerat, ut animalia
nobis depingeret medium quiddam habentia inter homines
mente praeditos et bestias omnis rationis expertes vel ut
verba subtilis poetae Gallici 1) exscribam:

„La satyrodie deroule un tableau de l'espece, de l'homme
pris pour animal, c’est-a-dire ni bon, 11imechant,elen1entaire,
sans volonte que sa satisfaction immediate, sans passions q-ue
les basses, sans conscience qu’une peur maligne des forces
obscures, sans personnalite que des traits simiesques.''

Quomodo apud Euripidem haec omnia sese habent?

Sub finem prologi Silenus nobis Satyrorum adventum nun-
tiat, quos paulo post sub σικιννίδων strepitu Cyclopis pecora

¹) Peladan. Le troisieme masque, (Figaro, Supple'ment litteraire 10
Aout 1912.)

 

 

