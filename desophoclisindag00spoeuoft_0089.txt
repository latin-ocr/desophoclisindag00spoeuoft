 

-73—

CAPUT III.

De Indagatoribus et Cyclope {nter se comparans.

Difficultatibus‚ quae in textu interpretando sese offerebant,
expositis, excussis iis, quae ad tempus fabulae definiendum
pertinere videbantur, operae pretium mihi videtur compara-
tionem inter duas, quas nunc habemus, fabulas satyricas
instituere atque, quatenus aut arti aut historiae nova frag-
menta in lucro sint ponenda, investigare. Qua cum quaestione
alteram illam, omnibus graviorem, quidnam lucis et Cyclops
et Indagatores in trayoediae origin-em inquirentibus praebeat,
quem qd fontem indicia satis rara nos ducere videantur,
arte cohaerere vix est monendum. ltaque statim postquam
nostra fragmenta publici iuris sunt facta, consentaneum est
quemvis huius quaestionis studiosum quam maxime operam
dedisse, ut satyros Sophocleos Euripideosque inter se com-
parando, suggerendo ex altera et supplendo, quae in altera
abessent vel abesse viderentur, de Sileni origine antiquissima
et de¹ genuina Satyrorum natura quam plurima conferret.
Eiusmodi autem conamina vana esse et fragmenta nobis
servata nimis esse dissipat-a et interrupta, quam ut certi quic-
quam inde statuere possimus, pro certo habeo, cum praesertim
omnis investigatio hocce a versu proficisci debeat, quo capri
nomine Silenus a Cyllena compelletur (VS. 358); errant autem, ut
iam scripsi, qui hunc versum sic explicent, ut Silenum (vel Saty·
ros) capri specie antiquitus ornatum fuisse hinc eliciant ; ob las-

