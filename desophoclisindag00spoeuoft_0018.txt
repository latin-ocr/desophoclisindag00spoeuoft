-2—

tantorumque virorum de nostris litteris optime meritorum,
quorum e numero Wilamowitzium et Robertum prae ceteris
nominandos censeo, qui doctrinam suam atque ingenii acumen
hisce reliquiis interpretandis dedere voluerunt. Quid, quod
Robertus hodiernae scenae fabulam adaptare conatus estet
satis eleganti versione etiam Graecae linguae imperitis aditum
ad Indagatores patefecit? Tales igitur duces secutus et ego
aliquantum operae huic fabulae impendere volui, ut inqui-
rerem necnon definirem, quid tandem esset, quod tantopere
me delectaret; qui fieri posset, ut Indagatores alteri huius
satyrici generis exemplo praeponerem; quid novi denique nova
haec fragmenta nobis afferrent. Meum igitur duxi ut imprimis
textum nobis traditum, quo modo esset legendus supplendus
interpretandus, statuerem, quae esset linguae compositionisque
elegantia, exponerem, simul demonstrarem, quantopere Sophocles
moribus depingendis spectantium favorem sibi conciliare conatus
sit. Qua in interpretatione quantum aliis debeam, vel singuli
versus docebunt. Deinde haud abs re mihi visum est paulisper
commorari in tempore, quo fabula nostra scripta sit, definiendO,
non quod novi aliquid me prolaturum esse sperem, sed ut
variis argumentis in unum collatis, graviora quae sint quaeve

’ leviora, quam accuratissime distinguam atque sic, quae summa

huius sit quaestioniS, clariore in luce ponam.

De Sophoclis igitur satyris si amplius disputavero, in animo
habeo et Cyclopis Euripidei compositionem examinare, hoc ut
inquiram, quae habeant duae fabulae diversa, quaeque, utpote
’ totius satyrorum generis propria, inter se communia, uter
deinde artifex melius suo sit munere functus spectatorum
animos et saltatione et gestibus et facetiis delectandi, qua
comparatione et hoc fortasse apparebit iudicium, quod hucus-
que de dramatis satyricis fecimus, quodammodo esse mutandum.

 

